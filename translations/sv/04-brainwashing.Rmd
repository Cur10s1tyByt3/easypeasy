# Hjärntvätten

Detta är det andra skälet till varför vi börjar. För att helt kunna förstå den här hjärntvätten så måste vi först undersöka de kraftfulla effekterna av supernormal stimulans. Vår hjärnor är helt enkelt inte anpassade för ett ”harem på nätet” som tillåter oss att skifta mellan fler potentiella sexpartners på femton minuter än vad våra förfäder hade under flera livstider.
Det finns så mycket missriktad rådgivning där ute. Ett exempel på det är att onani skulle orsaka blindhet. Det rådet precis som andra skrämseltaktiker var klart överdrivna. Dylika missuppfattningar slogs med rätta över ända av vetenskapen, men bebisen slängdes tyvärr ut med badvattnet. Från våra tidigaste år har vi blivit bombarderade med sexuella budskap och bilder, tidsskrifter och reklam fullproppade med insinuationer. En del musikvideor är extremt suggestiva. Men istället för att oroa dig, försök göra det till en lek att identifiera vilka beståndsdelar de använder sig av. Det är chockvärde, nyhetens behag, färg, storlek, tabun, nostalgi, osv. Den här leken kan man lära ut till tonåringar som ett sätt att utbilda dem.
Meddelandet de vill framföra är i stort: *”Den mest dyrbara saken i världen, mina sista tankar och aktioner kommer att vara orgasm.”* Är detta en överdrift? Om du ser på handlingen till vilken TV-serie eller film som helst så ser du hopblandandet av den sensoriska (vidröring, lukt, röst) och den fortplantande (orgastiska) delen av sex. Dess sprängkraft registreras inte av vårt medvetna, men det undermedvetna har gott om tid att absorbera det.
## Vetenskaplig Argumentation

Motsatsen får också viss publicitet. Information om sexuell dysfunktion, låg motivation, att föredra virtuell porr framför riktiga tjejer finns på YourBrainOnPorn and andra subkulturer på nätet, men dessa rörelser förhindrar egentligen inte användare från att använda. Rent logiskt så borde de göra det, men de gör helt enkelt inte det. Inte ens de vetenskapligt accepterade hälsoriskerna är tillräckligt för att förhindra en ungdom från att börja.
Ironiskt nog är den mest kraftfulla kraften i den här förvirringen är användaren själv. Det är en villfarelse att användare är viljesvaga och fysiskt klena personer. Man måste vara fysiskt stark för att kunna hantera ett missbruk när man fått reda på att det existerar. Den smärtsammaste aspekten är de ser sig själva som misslyckade losers och outhärdliga introverter. Troligen så skulle en vän vara mer intressant personligen om de inte hade slagit ner på sig själva för att de eftersöker självbefläckelse.

![The Pornography Trap](images/trap.png)

## Problemen Med Att Använda Viljestyrka
Användare som använder sig av viljestyrkemetoden beskyller sin egen brist på viljestyrka vilket förstör deras lugn och lycka. Det är en sak att misslyckas med självdisciplin och en helt annan att hata sig själv. Det finns trots allt ingen lag som säger att du måste vara hård hela tiden innan sex, vara lagom upphetsad och vara förmögen att tillfredsställa din partner. Vi jobbar med ett missbruk, inte en vana. Du skulle aldrig argumentera mot dig själv för att sluta en vana som att spela golf, men att göra det med porr är helt normaliserat. Varför?
Att vara konstant utsaatt för supernormal stimulans programmerar om hjärnan, så det är avgörjande att bygga upp ett skydd mot den här hjärntvätten, som när man köper en begagnad bil och man står och nickar artigt mot försäljaren medan man inte tror på ett ord han säger. Så gå inte runt och tro att du måste ha så mycket sex som möjligt och att det alltid ska vara fantastiskt. Och använd inte porr istället.
Och spela inte spelet av säker porr heller. Ditt lilla monster uppfann det spelet för att locka in dig. Är amatörporr certifierat av någon auktoritet? Porrsidor samlar information om deras användare och använder det för att tillgodose deras behov. Om de ser en ökning i någon kategori skiftar de fokus och vill få ut sådant innehåll omedelbart. Låt dig inte luras av ”utbildande material” eller ”kvinnogodkänt” material heller. Börja istället fråga dig själv: *”Varför sysslar jag med det här? Behöver jag ens det?”*
**Nej, självklart inte!**

De flesta lovar dyrt och heligt att de bara tittar på statisk och mjuk porr och att de därför är utom fara, när de i själva verket sliter i kopplet och slåss mot sin egen viljestyrka för att stå emot frestelserna. Gör man det för länge och för ofta så punkteras ens viljestyrka avsevärt och de börjar misslyckas i andra livsprojekt där viljestyrka är bra att ha, som motion och dietätande, etc. När de misslyckas inom de områdena blir de olyckliga och skuldbelagda och de kickas tillbaka in i porren. Om det inte gör det så tar de ut sin ilska och depression på sina nära och kära.
När du väl har blivit beroende av internetporr så ökar hjärntvättningen. Ditt undermedvetna vet att det lilla monstret måste matas och blockerar ut allt annat. Det är rädslan som hindrar folk från att sluta, rädsla för den tomma, otrygga känslan som man får när man slutar översvämma hjärnan med dopamin. Bara för att du är omedveten om det betyder inte att det inte existerar. Du behöver inte förstå mer än vad en katt behöver förstå vart de varma vattenrören finns, katten vet bara att om den sitter på ett visst ställe så känns det varmt.

## Passivitet
Våra passiva intellekt och vårt beroende av auktoriteter som leder till hjärntvättning är det svåraste med att ge upp porr. Vår uppväxt i omvärlden, förstärkt med hjärntvättningen av vårt eget beroende i kombination med den mest kraftfulla – våra vänner, släktingar och kollegor. Frasen ”ge upp” är ett klassiskt exempel på hjärntvättningen vilken antyder att man gör en genuin uppoffring. Den vackra sanningen är att det inte finns någonting att ge upp. Tvärtom. Du bryter dig fri från en fruktansvärd sjukdom och tillskansar dig fantastiska vinster. Vi ska börja avlägsna hjärntvättningen här och nu och börjar med att inte längre referera till att ”ge upp” någonting, utan att vi slutar, upphör, eller den kanske mest sanningsenliga: **att vi flyr!**
Det enda som övertygar oss om att använda i början är att andra människor gör det vilket gör att vi tror att vi missar någonting. Vi anstränger oss för att bli beroende, men hittar ändå aldrig riktigt vad det är vi har missat. Varje gång vi ser en ny video försäkrar vi oss om att det måste finnas någonting i det, annars skulle alla andra inte hålla på med det och branschen skulle inte vara så stor. Till och med när de slutat med vanan så känner sig ex-användaren berövad när en diskussion om någon sexig underhållare eller sångare, eller till och med en porrstjärna kommer på tal på fester och andra sociala tillställningar. *”De måste vara bra om mina vänner pratar om dem, eller hur? Har de gratisbilder på nätet?”* De känner sig helt säkra och ska bara ta sig en liten titt på kvällen och innan de vet ordet av så har de trillat dit igen.
Hjärntvätten är extremt kraftfull och du måste vara medveten om dess effekter. Teknologin utvecklas konstant och i framtiden kommer snabbare sajter och tillgänglighetsmetoder öka exponentiellt. Porrbranschen investerar miljontals dollar i virtual reality för att det ska bli det näst bästa. Vi vet inte exakt vart vi är på väg, hur dåligt utrustade vi är att hantera samtidens teknik och den som kommer att komma.
Vi ska avlägsna hjärntvätten. Det är inte icke-användaren som bli berövad, utan användaren som ger upp ett helt liv av:
-   Hälsa
-   Energi
-   Rikedom
-   Sinnesfrid
-   Självförtroende
-   Mod
-   Självrespekt
-   Lycka
-   Frihet

Vad får användaren ut av de här stora uppoffringarna? **ABSOLUT INGENTING** förutom illusionen av att försöka återvända till ett tillstånd av lugn, ro och självförtroende, tillstånd som icke-användaren alltid åtnjuter.
## Abstinensbesvär
Som förklarat tidigare så tror användare att de använder porr för njutnings skull, för att slappna av eller för någon form av utbildning. Den faktiska anledningen är dock för att lätta på abstinensbesvären. Vårt undermedvetna börjar förstå att internetporr och onani vid vissa tidpunkter kan vara njutbart. Allt eftersom vi blir mer beroende av drogen, desto större blir behovet av att lätta på abstinensbesvären och desto längre ner i fällan hamnar du. Den här processen utspelas så långsamt att du inte ens märker av den. De flesta unga användare inser inte att de är beroende förrän de försöker sluta och till och med då så är det många som inte medger det.

Som det här samtalet som en terapeut har haft med hundratals tonåringar:

>**Terapeut**: ”*Du inser att internetporr är en drog och enda anledningen att du använder är för att du inte kan sluta.*”
>
>**Patient**: ”*Nonsens! Jag gillar det och om jag inte hade gjort det så hade jag slutat.*”
>
>**Terapeut**: ”*Sluta bara i en vecka då för att bevisa att du kan sluta om du vill.*”
>
>**Patient**: ”*Behövs inte. Jag gillar det. Vill jag sluta så hade jag gjort det.*”
>
>**Terapeut**: ”*Sluta bara i en vecka för att bevisa för dig själv att du inte är beroende.*”
>
>**Patient**: ”*Vad vore poängen med det? Jag gillar det ju.*”

Som redan fastslagits så tenderar användare att lätta på abstinensen i stunder av stress, leda, koncentration eller en kombination av dessa. I nästföljande kapitel ska vi adressera de här aspekterna av hjärntvätten.
